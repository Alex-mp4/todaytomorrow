# Today & Tomorrow | Utemöbler Galore

## Vad var uppdraget?
Målet med denna uppgift var att skapa en webbshop med hjälp utav React och Prisma som nya ramverk, halvt i grupp och halvt enskilt. React används för att lättare återanvända sidor/komponenter på en front-end. Prisma skapar förenklade sätt att koppla front-end med databas genom att kringgå komplicerade SQL-queries och visa mer konkreta kopplingar mellan olika delar i en databas (koppla en produkt med en kategori, t.ex.). Med det sagt skulle databasen/back-end planeras och utföras med andra med en egen design för utseendet. Gruppen bestod av Rasmus, Angelica och mig. Dock fick Angelica en enskild uppgift därefter och jobbade på sitt. Dessutom introducerades kanban bräden (även om vi använt dem innan) samt hur arbetet bör anpassas inom gruppuppgifter (stand-ups).

## Hur lösta vi/jag det?
Först blev vi indelade i vilken typ av webbshop vi skulle skapa; utemöbler, det vill säga. Med denna information var front-end på agendan. Antingen att skapa en skiss/prototyp på valfritt sätt eller hoppa rakt in i HTML och css. Här finns en vacker liten [Figma länk](https://www.figma.com/file/KZC8DgjuFknfFgOKrPjD3n/Today%26Tomorrow?type=design&node-id=0%3A1&mode=design&t=4c1OANp9RezgvsAp-1) där vi kan se vad design idéen/processen bestod av efter att ha skapat ett färgschema. ![Figma design](/public/images/figmass.png) Jag använde mig utav redan existerande sidor för inspiration. Främst [Chilli](https://www.chilli.se/) och [BoConcept](https://www.boconcept.com/sv-se/) för upplägg/layout. Exempelvist hur en landingpage bör vara uppbyggd och vilka funktioner detta skulle inkludera, så som kategorier, CTA (hero, knappar, osv) samt produkt-grids. 

Därefter påbörjades självaste grupparbetet där vi samlades runt en dator och planerade fram vad vi skulle ha i databasen. Detta inkluderade produkter, kategorier, en cart och användare samt vad de skulle innehålla (så som namn, pris, osv). Vi pluggade i oss lite syntax för Prisma för att sedan kunna göra kopplingar mellan varje del av databasen (det Prisma då ska vara bra på). Dessutom skapade vi en seed med faker för att kunna skapa slumpmässiga produkter utan att behöva skriva varje individuel del. För att kunna koppla databasen med sin front-end behövdes ett stycke javascript kod som fetchade informationen från en annan sida. Så länge varje komponent av sin front-end skapade ett kort för varje produkt i databasen (med hjälp av map) så visas produkterna på sin sida. Fantastiskt..!

Med det sagt och gjort hamnade majoriteten av tiden på att ta sin design/skiss och göra den med vårat behändliga markup språk; HTML (och css). Denna process är inte riktigt något noterbart, förrutom att man ständigt jobbade bit för bit med varje del av sina sida. Navbaren och footern blev komponenter (eftersom de återanvänds för varje sida) och därefter jobbade jag mig nedåt på innehållet. Hero:n först, följt av kategorier och sedan en fin liten grid för en grupp av produkter. Med denna grid kunde jag sedan återanvända stora delar av layout kod för att skapa katalogen (också en grid med produkter). Två flugor med en smäll, nånting nånting. Nedan är en skärmdump på utseendet av landing page:n.

![Landingpage, HTML-css](/public/images/landingpagess.jpeg)

Allt eftersom introducerades fler funktioner, och därmed fler designtillfällen. Eftersom det skulle finnas en cart jobbade jag med den med hjälp av Context. Den sparar produkter vid ett knapptryck och kan visa upp den där det behövs. Alltså kan vi flytta produkter beroende på input från användaren. Själv hoppade jag in i databasen för att kunna skapa mer unika bilder för varje produkt (bild-randomizer) vilket inte var något dessvärre problem (jag väljer att ignorera problematiken jag hade med att visa dessa bilder, utan det fungerar nu (src:en var uppbyggd på ett annorlunda sätt jämfört med hur man har vänjt sig.))

## Vad gick bra/lärde mig?
Jag är nöjd med hur lika Figma skissen och den slutgiltiga produkten blev. Eftersom att jag lekte runt med lite nya designidéer blev det en större utmaning att göra dem exakt likadana (så som lodrät text eller upplägget för produkt korten) men det blev förvånadsvärt kul. Dessutom känner jag mig tryggare med ett skapa responsiva sidor från början, utan att behöva göra ändringar senare eller allt för mycket media querier (exkluderande grids). Allting kunde eventuellt få nya storlekar utifrån skärmstorlek utan att behöva exklusivt tänka på mobilanpassning. Efter detta projekt har jag ny insikt på React och Prisma och förstår fullständigt varför dessa kan vara användbara för att förenkla uppgifter och sidor.

## Vad gick mindre bra/behöver lära?
Jag hade hoppats på en gnutta mer tid. Även om jag är nöjd med den slutgiltiga produkter i helhet finns det små finslipningar att göra med design i åtanke. Cart:en och enskilda produktsidorna är inte speciellt fina att titta på. ![Cart](/public/images/cartss.jpeg) ![Product](/public/images/productss.jpeg) Dessutom finns det små funktioner jag hade velat implementera, så som kvantitet vid handling av samma produkt eller en simpel checkout. Naturligtvist finns det full möjlighet att göra dessa ändringar vid en tid framöver, då det finns. Därför är detta inte ett slag i revbenen utan revansch. Ett sätt att undvika ett sådant problem (förrutom att slippa vara sjuk) kan vara att hoppa vidare med någonting nytt ifall jag fastnar vid något tillfälle. Responsivitet av produktkorten blev ett riktigt slagsmål (jag vann tillslut) men jag hade säkert kunnat lämna funktionen och kommit tillbaka med ett klarare sinne.